# 26 ދުވަހުގެ ތާނަ 

ލިޔެވިފައިވާ ބަހަކީ މުޅިދުނިޔެއަށް އެކި ބަދަލު ގެނައުމުގެ ބާރު ލިބިފައިވާއެއްޗެއް. 'އަކުރު' ގެ މިސްރާބަކީ މި ބާރު ދެނެގަނެ އޭގެ އެންމެ ފުރިހަމަގޮތުގައި ބޭނުންކުރުމެގެ އާއުސްމިންތަކެއް އެެންމެންނާ ހިއްސާކުރުން.

'އަކުރު' އަކީ ލިޔާ އަކުރު ފަރުމާކުރުމެގެ ހުނަރު ކުރިއެރުވުމާއި އެކަމުގެ ޝައުގުވެރިކަން އަލާކުރުމަށް އެކުލަވާލެވިފައިވާ ޖަމިއްޔާއެއް.

ބެއެއްގެ މާދަރީބަހާއި، އަދި އެބަހާއިގުޅިފައިވާ އެބައެއްގެ އަމިއްލަ ސަގާފަތް، އެންމެ ފުރިހަމަކޮށް ތަމްސީލުކޮށްދެނީ އެބަހެއް ލިޔަން ބޭނުންކުރާ އަކުރުތަކުންކަމަށްވާތީ އަކުރު ފަރުމާކުރުމުގެ ދާއިރާ އަކީ އިތުރަށް ދިރުވާ ފުޅާކުރުން މުހިންމު ދާއިރާއެއް. އަކުރު ފަރުމާކުރުމަކީ މުޖުތަމައު އާއި އަދި ވަކިވަކި ފަރުދުންގެ މެދުގައި މުއާމަލާތް ކުރާ ބަސްމަގާ ގުޅިފައިވާ ދާއިރާއެއް. މިހެންވެ 'އަކުރު' ގެފަރާތުން ކުރިއަށްއޮތްތަނުގައި އަކުރު ފަރުމާކުރުމުގެ ވިސްނުންތެރި، ހަރުދަނާ އަދި ޒިންމާދާރު އުސޫލުތަކެއް އުފައްދާނެ.

'އަކުރު' ހާއްސަކޮށް މަސައްކަތް ކުރާނީ ޝްރީލަންކާގެ ހުރިހާ ބަހަކާއި މި ސަރަހައްދުގެ  އެކި ބަސްބަބަހުގެ އަކުރު ފަރުމާކުރުމުގަ. އޭގެ ތެރޭގައި ހިމެނެނީ ސިންހަލަ، ތަމަޅަ އަދި ތާނަ.  މިއަދުގެ ދުނިއޭގައި ގިނަ ޗާޕުކުރުންތަކާއި ލިޔުންތެރިންގެ ލިޔުންތަކާއި ފޮތްތައް އަދި ގިނަ ފޮތްކިޔާމީހުން ވަނީ ޑިޖިޓަލް ވަސީލަތްތަކަށް ބަދަލުވެފަ. އަކުރުގެ ފަރާތުން މަސައަކަތް ކުރާނީ މިބަސްބަހުގެ އަކުރު ފަރުމާކުރުން ޑިޖިޓަލް ވަސީލަތްތަކަށް ތައާރަފުކުރުމަށް މަގުތައް ހުލުވާލުމަށް.

މިގޮތުގެމަތިން 'އަކުރު' ގެ ފަރާތުން އަކުރު ފަރުމާކުރުމުގެ ފަންނާއި ހުނަރުގެ ތަޖުރިބާއާއި އެހީތެރިކަން މި ދާއިރާއަށް ޝަގުވެރިކަންހުރި ފަރާތްތަކަށް ފޯރުކޮއްދޭނެ. އަދި ހަމަ އެއާއިއެކު އަކުރު ފަރުމާކުރުމުގެ އާންމު އުސޫލުތަކަކާއި މިންގަނޑުތަކެއް ވިޔަފާރި އާއި ތައުލީމުގެ ދާއިރާގައި ކަނޑައަޅަން 'އަކުރު' ގެ ފަރާތުން މި ދާއިރާތަކާ މަޝްވަރާކުރާނެ.

'އަކުރު' ގަބޫލުކުރާނީ އަކުރު ފަރުމާކުރުމުގެ އެކި ބައިވަރު އާ ގޮތްތައް އަދި ދިރާސާ ނުކުރެވި އެބަހުރިކަމަށް. އަކުރު ފަރުމާކުރުމުގެ މަގްސަދުތަކާއި، ފަރުމާކުރެވިފައިވާ އަކުރުތަކެއް ނަފްސާނީގޮތުން މުއާމަލާތް ކުރާ ގޮތާއި، އަދި ފަރުމާކުރުމުގެ ފާޑުވެރިކަމުން އަކުރުތަކެއްގެ ސިފަޔަށް ގެނެސްދޭ ބަދަލުތަތް މިއީ އާ ވިސްނުންތަކަކައިގެން ކުރިއަރުވައިފިނަމަ އެބަހަކާއި އެބަސް ބޭނުންކުރާ ބަޔަކަށް ބޮޑެތި ކުރިއެރުންތަކެއް ގެނެވޭނެ ކަންކަން.






